Polyhedron 擬音

滕王閣序
  Dongyangkak Zsiox

豫章故郡，洪都新府。
  joh cjang koh gyonh, ghung to sin pyox.

星分翼軫，地接衡廬。
  seng pyon jik cjinx, diih ciep ghrang lio.

襟三江而帶五湖，控蠻荆而引甌越。
  kim sam krung nji tad ngox gho, khungh mran kieng nji jinx qu yat.

物華天寶，龍光射牛斗之墟。
  myot ghrua then paux, lyung kuang zsjek ngiu tux cji khio.

人傑地靈，徐孺下陳蕃之榻。
  njin giet diih leng, zsio njyoh ghrah drin byan cji thap.

雄州霧列，俊采星馳。
  iung cju myoh liet, cynh chaix seng drie.

臺隍枕夷夏之郊，賓主盡東南之美。
  dai ghuang cjimx jii ghrax cji krau, pjin cjyox zinx tung nom cji miix.

都督閻公之雅望，棨戟遙臨。
  to tuuk jem kung cji ngrax myang, khex kiek jeu lim.

宇文新州之懿範，襜帷暫駐。
  yox myon sin cju cji qiih byamx, chjem yi zamh tryoh.

十旬休假，勝友如雲。
  zjip zsyn hiu krah, sjingh iux njo yon.

千里逢迎，高朋滿座。
  chen lix byung ngieng, kau bong muanx zuah.

騰蛟起鳳，孟學士之詞宗。
  dong krau khix biungh, mrangh ghruk zrix cji zsi cuung.

紫電青霜，王將軍之武庫。
  ciex denh cheng sriang, yang ciang kyon cji myox khoh.

家君作宰，路出名區。
  kra kyon cak caix, loh chjyt mjeng khyo.

童子何知，躬逢勝餞。
  dung cix gha trie, kiung byung sjingh zienx.

時維九月，序屬三秋。
  zji jyi kiux ngyat, zsiox zjyuk sam chiu.

潦水盡而寒潭清，煙光凝而暮山紫。
  laux sjyix zinx nji ghan dom chieng, qen kuang nging nji moh sren ciex.

儼驂騑於上路，訪風景於崇阿。
  ngiamx chom pyoi qio zjangx loh, phyangh piung kiengx qio zriung qa.

臨帝子之長洲，得天人之舊館。
  lim teh cix cji driang cju, tok then njin cji giuh kuah.

層臺聳翠，上出重霄。
  zong dai syungx chyih, zjangx chjyt dryung sieu.

飛閣流丹，下臨無地。
  pyoi kak liu tan, ghrax lim myo diih.

鶴汀鳧渚，窮島嶼之縈迴。
  ghak theng byo cjox, giung taux zsiox cji qjyeng ghuai.

桂殿蘭宮，即岡巒之體勢。
  kueh tenh lan kiung, cik kang luan cji thex sjed.

披繡闥，俯雕甍。
  phie siuh that, pyox teu mreng.

山原曠其盈視，川澤紆其駭矚。
  sren ngyan khuangh gi jeng zjiix, chjyen drak qyo gi ghraix cjyuk.

閭閻撲地，鐘鳴鼎食之家。
  lio jem phuk diih, cjyung mieng tengx zsjik cji kra.

舸艦迷津，青雀黃龍之舳。
  kax ghramx me cin, cheng ciak ghuang lyung cji driuk.

雲銷雨霽，彩徹區明。
  yon sieu yox ceh, chaix thriet khyo mieng.

落霞與孤鶩齊飛，秋水共長天一色。
  lak ghra jox ko muk ze pyoi, chiu sjyix gyungh driang then qjit srik.

漁舟唱晚，響窮彭蠡之濱。
  ngio cju chjangh myanx, hiangx giung brang lex cji pjin.

雁陣驚寒，聲斷衡陽之浦。
  ngranh drinh kieng ghan, sjeng duanx ghrang jang cji phox.

遙襟甫唱，逸興遄飛。
  jeu kim pyox chjangh, jit hingh zjyen pyoi.

爽籟發而清風生，纖歌凝而白雲遏。
  sriangx lad pyat nji chieng piung srieng, siem ka nging nji brak yon qat.

睢園綠竹，氣凌彭澤之罇。
  syi yan lyuk triuk, khioih ling brang drak cji cuon.

鄴水朱華，光照臨川之筆。
  ngiap sjyix cjyo ghrua, kuang cjeuh lim chjyen cji pit.

四美具，二難并。
  siih miix gyoh, njiih nan pjeng.

窮睇眄於中天，極娱游於暇日。
  giung deh menh qio triung then, gik ngyo ju qio ghrah njit.

天高地迥，覺宇宙之無窮。
  then kau diih ghuengx, kruk yox driuh cji myo giung.

興盡悲來，識盈虛之有數。
  hingh zinx pii lai, sjik jeng hio cji iux sryoh.

望長安於日下，目吳會於雲閒。
  myang driang qan njit ghrax, miuk ngo ghuad qio yon kren.

地勢極而南溟深，天柱高而北辰遠。
  diih sjed gik nji nom meng sjim, then dryox kau nji pok zjin yanx.

關山難越，誰悲失路之人。
  kruan sren nan yat, zjyi pii sjit loh cji njin.

萍水相逢，盡是他鄉之客。
  beng sjyix siang byung, zinx zjex tha hiang cji khrak.

懷帝閽而不見，奉宣室以何年。
  ghruai teh huon nji pyot kenh, byungx syen sjit jix gha nen.

嗟乎！時運不齊，命途多舛。
  cia gho! zji yonh pyot ze, miengh do ta chjyenx.

馮唐易老，李廣難封。
  biung dang jeh laux, lix kuangx nan pyung.

屈賈誼於長沙，非無聖主。
  khyot krax ngieh qio driang sra, pyoi myo sjengh cjyox.

竄梁鴻於海曲，豈乏明時。
  chuanh liang ghung qio haix khyuk, khioix byap mieng zji.

所賴君子見機，達人知命。
  sriox lad kyon cix kenh kioi, dat njin trie miengh.

老當益壯，甯移白首之心。
  laux tang qjek criangh, nengh je brak sjuk cji sim.

窮且益堅，不墮青雲之志。
  giung chiax qjek ken, pyot duax cheng yon cji cjih.

酌貪泉而覺爽，處涸轍以猶歡。
  cjak thom zyen nji kruk sriangx, chjox ghak driet jix ju huan.

北海雖賒，扶搖可接。
  pok haix syi sja, byo jeu khax ciep.

東隅已逝，桑榆非晚。
  tung ngyo jix zjed, sang jyo pyoi myanx.

孟嘗高潔，空餘報國之情。
  mrangh zjang kau ket, khung jo pauh kuok cji zieng.

阮籍猖狂，豈效窮途之哭。
  ngyanx ziek chjang gyang, khioix ghrauh giung do cji khuk.

勃三尺微命，一介書生。
  buot sam chjek myoi miengh, qjit kraih sjo srieng.

無路請纓，等終軍之弱冠。
  myo loh chiengx qjeng, tongx cjung kyon cji njak kuanh.

有懷投筆，慕宗愨之長風。
  iux ghruai du pit, moh cuung khruk cji driang piung.

捨簪笏於百齡，奉晨昏於萬里。
  sjax crim huot qio prak leng, byungx zjin huon qio myanh lix.

非謝家之寶樹，接孟氏之芳鄰。
  pyoi zsiah kra cji paux zjyoh, ciep mrangh zjex cji phyang lin.

他日趨庭，叨陪鯉對。
  tha njit chyo deng, thau buai lix tuaih.

今茲捧袂，喜託龍門。
  kim ci phyungx mjed, hix thak lyung muon.

楊意不逢，撫凌雲而自惜。
  jang qih pyot byung, phyox ling yon nji ziih siek.

鍾期既遇，奏流水以何慙。
  cjyung gi kioih ngyoh, cuh liu sjyix jix gha zam.

嗚呼！勝地不常，盛筵難再。
  qo ho! sjingh diih pyot zjang, zjengh jen nan caih.

蘭亭已矣，梓澤丘墟
  lan deng jix ix, cix drak khiu khio.

臨別贈言，幸承恩於偉餞。
  lim biet zongh ngian, ghrengx zjing qon qio yoix zienx.

登高作賦，是所望於羣公。
  tong kau cak pyoh, zjex sriox myang qio gyon kung.

敢竭鄙懷，恭疏短引。
  kamx giet piix ghruai, kyung srio tuanx jinx.

一言均賦，四韻俱成。
  qjit ngian kjyn pyoh, siih yonh kyo zjeng.

請灑潘江，各傾陸海云爾。
  chiengx sriex phuan krung, kak khjyeng liuk haix yon njek.

滕王高閣臨江渚，佩玉鳴鸞罷歌舞。
  dong yang kaj kak lim krung cjox, buaih ngyuk mieng luan brex ka myox.

畫棟朝飛南浦雲，珠簾暮捲西山雨。
  ghrueh tungh trieu pyoi nom phox yon, cjyo liem moh kyenx se sren yox.

閒雲潭影日悠悠，物換星移幾度秋。
  kren yon dom qiengx njit ju ju, myot ghuanh seng je kioix doh chiu.

閣中帝子今何在，檻外長江空自流。
  kak triung teh cix kim gha zaix ghramx nguad driang krung khung ziih liu.
